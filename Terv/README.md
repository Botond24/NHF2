A házi feladat **2. feltöltési határidejére** kell egy olyan dokumentációt elkészíteni, ami minden lényeges eseményt és hozzá kapcsolódóinformációt tartalmaz a feladatválasztástól a tervezés befejezéséig. 
Így a feltöltendő dokumentációnak kell tartalmaznia végleges specifikációt, melyet a megrendelő (a laborvezető) szóban, vagy írásban jóváhagyott.

A tervezési fázis a specifikáció véglegesítése után kezdődik. A tervezési fázis első szakaszában el kell készülnie egy olyan nagyvonalú tervnek, ami tartalmazza a megoldás fő komponenseit és algoritmusait.
A fő komponensek esetünkben osztályok és objektumok, melynek statikus leírását osztálydiagram formájában kell megadni. A főbb algoritmusokat pedig valamilyen leíró módszerrel leírni. 

A részfeladat teljesítéséhez egyetlen PDF fájlba szerkesztve kell beadni a pontosított feladatspecifikációt és a feladat megoldásához tervezett osztályok kapcsolatát és attribútumait bemutató osztálydiagramot. 
Feladat jellegétől függően ezt ki kell egészíteni a fontosabb algoritmusok leírásával. 
Az osztálydiagramot UML jelöléssel, az algoritmust tetszőleges (szöveges, folyamatábra, pszeudokód, …) kell megadni.